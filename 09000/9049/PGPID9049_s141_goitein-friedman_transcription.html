
<html>
    <head>
        <title>Transcription of Legal document: T-S 20.37</title>
    </head>
    <body style="max-width: 860px; margin: auto">
        <h1>Transcription of Legal document: T-S 20.37</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00020-00037/canvas/1">
                    
                    
                    
                        <ol>
<li>נקול אנן מקבלי עדות חותמין לתחתא [אננא וצלנא בעצנא מן] בלאד אלהנד</li>
<li>ובעצנא מן דיאר מצר ווגדנא קד וצל אלי [הדא אלבלד רגל פארסי אסמה...]ן</li>
</ol>
<p>ידכר אנה</p>
<ol>
<li>ינתסב אלי בית דויד ואהל נפסה ללתק[דמה .....] וכדלך</li>
<li>אהל אלבלד אמצו לה אלאמר ואלנהי פי בתי כניסיות [ענד או פי] גמיע ישראל</li>
</ol>
<p>פסמענא נחן</p>
<ol>
<li>מקבלי עדות פי אלבלד באלשאיע אלדאיע כבר אן יתעאודה אהל אלבלד מן קצייה</li>
<li>אן כאנת גראת קבל וצולנא פי חדש ניסן פי בית הכניסת ודלך אן כאן</li>
<li>וצל רגל בעל תורה צעדי והו מקים פי בלאד צעדה יוקל (!) לה סעיד אבן</li>
</ol>
<p>אברהם</p>
<ol>
<li>ואנה תקדם פי יום סבת קבל פסח פי תפלת שחרית להוציא רבים ידי חובתן</li>
</ol>
<p>ואנה</p>
<ol>
<li>אמתתל פי צלאתה חסב אלעאדה ואלואגב באכד אלרשות לאדונינו מצליח</li>
<li>הכהן ראש ישיבת גאון יעקב יכון שמו לעד והכדא קאל בעד דכרה לרשות</li>
<li>ראש הגולה בחיי אדונינו מצליח הכהן ראש ישיבת גאון יעקב ואנה למא</li>
<li>דכר הדא חסב מא תקדם מן אלעאדה פצאח עליה סאלם בן אלחזאן ובעדה בעץ אל</li>
<li>גמאעה מן אהל אלבלד ואנתהרה הדא אלמדכור ובעץ אלגמאעה וקאלו לה אש (!)</li>
</ol>
<p>הדא</p>
<ol>
<li>אלדי פעלת ואנצרפו עלי מתל הדא דלך אליום והו מת[בי]ש עד מאד ולמא כאן</li>
<li>יום אלסבת פי דאר אלשיך יוסף אבן אברהם והו יום חולו של מועד פבין מא</li>
</ol>
<p>הום</p>
<ol>
<li>פי אלאכל ואלשרב ואדא בהדא אלרגל אלפארסי אלדי דכר אנה דאודי קד אכד</li>
<li>אלמרוחה וצרב לסעיד אבן אברהם אלמדכור עלי רכבת(ה) צרבה אן [ ] מתל</li>
<li>אלתנביה וקאל לה אש (!) אחוגך להדא אלפעל חתי פעלתה [ ] וצלית</li>
<li>עלי מצליח ומתל הדא ושבה פאלתפת סעיד אלמדכ[ור אלי אלשיך מצ]מון</li>
<li>וקאל לה הדא כלה גלובתך ומא ארדתה לנא פ[סאלה אלשיך מצמון ען דלך] פקאל</li>
<li>לה סעיד אלמדכור אן וצלתנא כותבך תאמ[רנא אן נצלי עלי...]</li>
<li>ועלי אדונינו מצליח ואמתתלנא דלך ונד [חסרות כחמש מלים]</li>
<li>פקאל לה אלשיך מצמון פמא קד סמ[ע ]</li>
<li>וקאל לה מא וצלנא אלא עלם אנכום [ ]</li>
<li>מא אנתום פיה ולא כיף כאן כצאמ[כם ]</li>
<li>אבן גמאהר וסאלם אבן אלחזאן וגמאעה [ סעיד אבן]</li>
<li>אברהם אלמדכור ואנתהרה כל ואחד מנ[הום]</li>
<li>אלא קיאמה אלי יוסף אבן אברהם וקאל לה דעתני אל[צרורה]</li>
<li>ביתך פחיניד קאם צאחב אלבית אלי גמאעה פאסכ[נהום]</li>
<li>ואנצרפו ולמא כאן יום אלאחד מצא סעיד אבן אב[רהם צהבה אלשיך ח]סאן אבן</li>
<li>בנדאר אלי ענד אלפארסי יסאלה אן ירצי ענה פק[אל לה אנני מא אר]צא ענך</li>
</ol>
<p>חתי</p>
<ol>
<li>תדכול אלי בית הכניסת מוצע אן צלית ואכטי[ת נפסך...] הונאך בחצרה</li>
<li>ישראל ותקול חטאתי ואנצרפו ענה ולמא כאן [יו]ם ויושע צלו אלגמאעה</li>
<li>גמיעהום פי אלכניסיה ולמא פרגו מן ספר תור[ה] קאם הדא סעיד אבן אברהם</li>
<li>אלמדכור פי וסט אלכניסיה וקאל יא צחאבנא (!) קד עלמ[תם...] י למא כונת</li>
</ol>
<p>צלית</p>
<ol>
<li>יום אלאול ואכט[ית ח]ית דכרת סידנ[א מצ]ליח ואלאן [הריני] מתודה ללה</li>
<li>תעאלי וללגמאעה וחטאתי לי"י אלהי ישראל ולכם ואן אגמאעה אנ[צרפ]ו</li>
<li>פלמא אן וצלנא נחן גמאעה אלגרבא אלואצלין מן אלגיהתין סמענא הדא</li>
<li>אלאמר והתעצבנו עד מאד כך שמענו הדבר הזה ויחר לנו מאד והתאבלנו</li>
<li>על זאת על שנעשה בישראל פחין דלך ארדנא תתבית הדא (!) אלשהאדה</li>
<li>אלדי סמענא הדא אלכבר פיהא באלשאיע אלדאיע ארדנא תתביתהא עלי</li>
<li>תחקיק ממן כאן חאצרהא מן אהל אלבלד ואן יכתובו לנא כטוטהום בדלך</li>
<li>פלמא יתמכנו כתיר מן אהל אלבלד יטרחו לנא כטוטהם בדלך ולא [אי]צא</li>
<li>אן יעתרפו קדם מן ישהד עליהום בדלך כופא מן שיוך בלדהום ומן</li>
<li>יכאפו עקאבה פי דלך פלמא יגיבנא אלי דלך סוא אלשיך אלאגל ר חלפון הדר</li>
<li>התלמידים בר כגק יצחק נר למא סאלנה (!) אן יערפנא כיף גרא אלאמר</li>
<li>ממא חצרה ושאהדה והכדא אעתרף בין אידנא (!) אנן מקבלי עדות וקאל</li>
<li>לאן אלאמר עלי מא סמעתה (!) ענד וקוף סעיד אבן אברהם אלמדכור ללצלא</li>
<li>ואנני [חאצ]ר פי גמיע מא גרא פי בית הכ[ניס]ת פי וקת אלצלא ודכר אלרשות</li>
<li>ואנכ[רת על]יה וקת אלעתדאר איצא פי בית הכניסית חסב מא שרח [וק]דם</li>
<li>דכרה [ ] כאן [ ] פי בית אלשיך יוסף אבן אברהם פ[ ]</li>
</ol>
<p>הום</p>
<ol>
<li>לפע [ ] פאנני ל[ ]תם</li>
<li>[ ]ה זל</li>
</ol>
                    
                </div>
            
        </section>
    </body>
</html>
