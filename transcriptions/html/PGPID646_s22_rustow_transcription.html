
<html>
    <head>
        <title>Transcription of State document: ENA 4020.65</title>
    </head>
    <body style="max-width: 860px; margin: auto">
        <h1>Transcription of State document: ENA 4020.65</h1>

        <p>Marina Rustow, Unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/55fa382c-e32b-4c5a-b8b6-258f3b780e2e/manifest/canvas/5e8b6430-5954-477e-a270-51e6d7bfe056">
                    
                    
                    
                        <ol>
<li>
<p><span>ואלדי קצד אלרא/פ/ע בכניסתין וריאסתין הם [א]צחאב /א/בן</span></p>
</li>
<li>
<p><span>אלסגלמאסי לאנהו אדא גאז אן תכון ריאסתין גאז אן תכון</span></p>
</li>
<li>
<p><span>תלאתה ואכתר מן //דלך// וודא דלך אלי מא לא [נ]האיה לה מן אלפתן&nbsp;</span></p>
</li>
<li>
<p><span>ואכד אלאמואל ואלאעראץ והתך אלחרים ובטלת אלחקוק</span></p>
</li>
<li>
<p><span>וצארת אלנעמה אלמצדק&lt;ה&gt; בהא כלא נעמה וצאר אקל</span></p>
</li>
<li>
<p><span>אלנאס לא יסתכלץ מנה חק וקאנון אלמדהב לא ריאסה עלי</span></p>
</li>
<li>
<p><span>ריאסה אלקדס לאנהא קבלתהם וקד אמ/ר/הם אללה תע/א/לא</span></p>
</li>
<li>
<p><span>באמתתאל אמר אלראיס אלדי יכון פי אלקדס ואלדכול</span></p>
</li>
<li>
<p><span>תחת אמרה ואן מן כאלפה פקד כאלף אללה ישהד ב/ד/לך</span></p>
</li>
<li>
<p><span>תוראתהם וכמא לא בקא ללגסם ברא/ס/ין כדלך לא</span></p>
</li>
<li>
<p><span>קראה לבלדה בקאציין ואנמא נסיבת הדה אלכנאיס</span></p>
</li>
<li>
<p><span>אלי אלעראקין לאן להם רסם יעידו יום תאני בעד</span></p>
</li>
<li>
<p><span>תעידהם מענא פסאמחוהם בהא ריסא אלקדס</span></p>
</li>
<li>
<p><span>עלי טריק אלתפצל ליצלו פיהא יום עידהם אלדי הו</span></p>
</li>
<li>
<p><span>גד עידנא בעד תעידהם מענא ואמא גיר הדא</span></p>
</li>
<li>
<p><span>ליס ואלדלי&lt;ל&gt; עלי צחה מא דכרוה אלעביד אן באלשאם</span></p>
</li>
<li>
<p><span>{כנאיס ב} בלאד פיהא כנאיס ללעראקין ללצלאה</span></p>
</li>
<li>
<p><span>פקט וליס להם פיהא חאכם ולא גירה ואנמא גמיע מא</span></p>
</li>
<li>
<p><span>יפעל מעהם עלי טריק אלתפצל מן אלריס אלדי יכון פי אלקדס פי כל וקת לאן</span></p>
</li>
<li>
<p><span>מגיהום ללחג פי אלקדס ואלדי קאם פי הדא אלאמר פהם אלגמאעה</span></p>
</li>
<li>
<p><span>אלמתעצבין ליוסף יצהרו אלתעצב לראיס אלעראק לאנהם קד קררו</span></p>
</li>
<li>
<p><span>מעה אנה אדא תם לה אן יחצל בידה תוקיע מן אלח(צרה) במא יתבת לה</span></p>
</li>
<li>
<p><span>בה ריאס&lt;ה&gt; אענהם עלי מא ירידוה מן דכר יוסף ואצחאבה</span></p>
</li>
<li>
<p><span>ולמולאנא צלואת אללה עליה ועלי אבאיה אלטאהרין ע/א/לי אלראי</span></p>
</li>
<li>
<p><span>פי אגאבה אלעביד אלי מלתמסהם ע} פי מנע האול&lt;י&gt; אלקום אלדי</span></p>
</li>
<li>
<p><span>יוחאולו תשעת אחו/א/ל אלעבד ממא תצדקת עליה בה לאנה</span></p>
</li>
<li>
<p><span>מתי כאן לה שריך פי אלנעמה צארת נקמה וקד תצדקת אלח(צרה) אלט(אהרה)</span></p>
</li>
<li>
<p><span>בסגלאת כתיר עלי ריסא כתיר עלי גאבר אלדהור אלדואוין</span></p>
</li>
<li>
<p><span>תשהד בדלך ולם תגעל לאחד מעהם פימא אנע/מ/ת עליהם</span></p>
</li>
<li>
<p><span>בה שריך לאן מוצוע סגל אלסלטאן א(עז) אל(לה) נ(צרה) ליחס[ן ב]ה</span></p>
</li>
<li>
<p><span>מ[&nbsp; &nbsp; &nbsp; ]ו (שלום) מ(עלתו) י(גדל) א(ל) י(דל)</span></p>
</li>
</ol>
                    
                </div>
            
        </section>
    </body>
</html>
